Louis Vuitton Speedy คือหนึ่งในกระเป๋าที่สาวๆ ทั่วโลกลงมติว่าเป็น Lust List สุดยอดปรารถนาของชีวิต

สาวไหนอ่านบรรทัดข้างบนแล้วออกอาการเบะปาก มองบน  ชิชิ… เอาอะไรมาเซ่ด หลุยส์ วิตตอง Speedy น่ะตกยุคไปแล้ว อืมม… แพรวขออนุญาติเห็นต่างเถอะ เพราะสำหรับกระเป๋าที่ได้ชื่อว่าเป็นไอคอนิกแบรนด์ มีประวัติศาสตร์ยาวนาน ผ่านร้อนผ่านหนาวมามากกว่า 80 ปี  เมื่อนับจากจุดเริ่มต้นเจ้ากระเป๋ารุ่นนี้ถูกพัฒนามาจากกระเป๋าเดินทางรุ่นยอดฮิต Keepall  ในปี 1930 โดย Georges Vuitton  ที่เล็งเห็นความสำคัญของการเดินทางในชีวิตประจำวันว่ามีความสำคัญไม่แพ้การเดินทางระยะไกล  เขาจึงได้ทำการย่อส่วนกระเป๋าเดินทางใบใหญ่  Keepall  ให้กลายเป็น Speedy ที่สามารถใช้ได้แบบ Everyday Bag แถมยังนำเทคโนโลยีและเทคนิคที่ใช้ในการผลิตกระเป๋าเดินทางมาใช้กับเจ้ากระเป๋าย่อส่วนนี้ด้วย  นั่นเท่ากับการันตีว่า หลุยส์ วิตตอง Speedy มีทั้งความแข็งแรง คงทน และสามารถบรรจุของได้หลากหลาย  ขณะเดียวกันก็ยังคงภาพลักษณ์ของความหรูหรา สง่างาม เอาไว้ได้อย่างครบถ้วน

![Louis-Vuitton](http://www.jeab.com/wp-content/uploads/2017/01/Louis-Vuitton-Bag-Fun-Facts-12.jpg)
